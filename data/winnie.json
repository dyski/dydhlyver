{
    "cornish": [
      "CHAPTRA ONAN... hag ynno kommendys on ni dhe wynni-an-pou ha dhe nebes gwenen, ha’n hwedhlow a dhalleth.",
      "Ottomma Edward Ors, ow tiyskynna an gradhow lemmyn, boemm, boemm, boemm, war y gilbenn, a-dhelergh dhe Gristofer Robyn.",
      "Hemm yw, bys yn y wodhvos, an fordh unnik dhe dhiyskynna an gradhow, mes treweythyow yth omglew bos yn hwir fordh arall dh’y wul, mar kalla ev hedhi boemma pols ha prederi a-dro dhedhi.",
      "Hag ena yth omglew martesen nag eus fordh arall.",
      "Byttegyns, ottava a-woeles an gradhow ha parys dhe vos kommendys dhiso jy. Wynni-an-Pou.",
      "Pan glewis vy kyns y hanow, yn-medhav, par dell wre’ta leverel, “Mes my a grysi y vos maw?”",
      "“My ynwedh,” yn-medh Kristofer Robyn.",
      "“Ytho, ny yll’ta y henwel Wynni.”",
      "“Ny’n gwrav.”",
      "“Mes ty a leveris −”",
      "“Yth yw ev Wynni-an-Pou. A ny wodhesta an pyth a styr ‘an-Pou’?”",
      "“A, gonn, lemmyn y hwonn,” yn-medhav yn skon, ha govenek a’m beus ty dh’y wodhvos ynwedh, drefenn bos hemma oll an displegyans a wredh kavoes.",
      "Treweythyow da yw gans Wynni-an-Pou neb eghenn a wari pan dheu ev dhe-woeles, ha treweythyow da yw ganso esedha yn kosoleth a-rag an tan ha goslowes orth hwedhel. ",
      "Haneth yn nos ",
      "“Pyth a-dro dhe hwedhel?” yn-medh Kristofer Robyn",
      "“Pyth a-dro dhe hwedhel?” yn-medhav",
      "“A allsesta fest yn hweg derivas onan dhe Wynni-an-Pou?”",
      "“Gallsen, dell dhesevav,” yn-medhav. “Py par hwedhlow yw plegadow dhodho?”",
      "“Hwedhlow a-dro dhodho eev. Drefenn y vos Ors a’n par na.”",
      "“A. My a wel.”",
      "“Ytho, a allsesta y wul fest yn hweg?”",
      "“My a wra assaya,” yn-medhav.  ",
      "Ytho my a wrug assaya.",
      "Nans yw hirneth, termyn pur bell alemma, a-dro dhe dhy’Gwener yw passyes, yth esa Wynni-an-Pou trigys yn koeswik oll y honan yn-dann hanow Sanders.",
      "(“Pyth yw styr ‘yn-dann hanow’?” a wovynnas Kristofer Robyn.",
      "“Henna a styr y’n jevo an hanow a-ugh an daras skrifys yn lytherennow owrek, hag yth esa ev trigys yn-danno.”",
      "“Nyns o Wynni-an-Pou sur yn tien,” yn-medh Kristofer Robyn.",
      "“Lemmyn ov,” yn-medh lev grommyek.",
      "“Ytho my a vynn pesya,” yn-medhav.)",
      "Unn jydh hag ev ow kerdhes a-ves, y teuth ev dhe dyller efan yn kres an goeswik, hag yn kres an tyller ma yth esa derwenn vras, hag a-dhia wartha an wydhenn y teuth tros ughel ow sia.",
      "Wynni-an-Pou a esedhas dhe ven an wydhenn ha gorra y benn ynter y dhewbaw ha dalleth prederi.",
      "Dhe gyns yth omleveris: “An si na a styr neppyth. ",
      "Ny gevir si a’n par na, ow sia hag ow sia, heb ev dhe styrya neppyth. ",
      "Mars eus si, yma nebonan ow kul si, hag an unn acheson dhe wul si a wonn vy anodho yw drefenn dha vos gwenenenn.”",
      "Ena ev a brederi hirneth arall, ha leverel: “Hag an unn acheson dhe vos gwenenenn a wonn vy anodho yw dhe wul mel.”",
      "Ena y sevis yn-bann ha leverel: “Hag an unn acheson dhe wul mel yw may hallav evy y dhybri.” Ytho y tallathas yskynna an wydhenn.",
      "Ev a yskynnas hag ev a yskynnas hag ev a yskynnas, hag yn-dann yskynna ev a ganas kan vyghan dhodho eev. ",
      "Yndellma yth o:",
      "Koynt yw re’m enev",
      "Mel yw da genev.",
      "Si, si, si",
      "Kudynn yw devri.",
      "Ena yth yskynnas tamm pella . . . ha tamm pella . . . hag ena tamm byghan pella. Erbynn an eur na kan arall re dhothya dh’y vrys.",
      "Koynt yw dhe brederi mar pe orses gwenen",
      "Y trehavsens aga neyth dhe woeles an wydhenn.",
      "Ha mar pe gwenen orses yndellma,",
      "Ny via res yskynna oll an gradhow ma.",
      "Yth esa ev ow tos ha bos nebes skwith y’n tor’ ma, ha hemm yw an prag may kanas Kan Krodhvolas. ",
      "Lemmyn yth esa ev ogasti, ha mar kwrello ev namoy es sevel war an skorrenn na…",
      "Krakk!",
      "“A, harow!” yn-medh Pou, yn-dann goedha deg troes-hys dhe’n skorrenn esa a-is dhodho.",
      "“Mar na wrellen vy unnweyth –” yn-medh ev, yn-dann goedha ugens troes-hys bys y’n nessa skorrenn.",
      "“Ty a wel, an pyth a vynnis y wul,” a dhisplegyas hag ev ow kryghlemmel ha skwatya skorrenn arall deg troes-hys warn ugens a-woeles, “an pyth a vynnis vy y wul –”",
      "“Dhe wir, yth ova nebes –” a amyttyas hag ev ow slynkya fest yn skon dres an nessa hwegh skorrenn.",
      "“Hemma oll a dheu, dell dhesevav,” a erviras ev hag ev ow leverel “Duw genes!” dhe’n diwettha skorrenn, ow troyllya teyrgweyth hag ow nija yn teg a-berth yn eythinenn, “henn a dheu dre gara mel kemmys. A, harow!” ",
      "Ev a bedrevanas mes a’n eythinenn, skuba an dreynennow a-dhiworth y droen, ha dalleth prederi arta.",
      "Hag an kynsa person a brederis anodho o Kristofer Robyn.",
      "(“O henna my?” yn-medh Kristofer Robyn, uvel y lev, skantlowr ow pedha y grysi.",
      "“Henn o ty.”",
      "Ny leveris Kristofer Robyn ger vyth, mes brassa ha brassa y teuth ha bos y dhewlagas. ha moy ha moy gwynnrudh y teuth ha bos y semlans.)",
      "Ytho Wynni-an-Pou eth dhe weles y goweth Kristofer Robyn esa trigys a-dryv daras gwyrdh yn rann arall an Goeswik.",
      "“Dydh da, A Gristofer Robyn,” yn-medh ev.",
      "“Dydh da, A Wynni-an-Pou,” a leversys.",
      "“My a omwovynn mars eus genes neptra kepar ha pel-ayr?”",
      "“Pel-ayr?”",
      "“Yn hwir, ha my ow kerdhes omma, my eth ha leverel dhymm ow honan: ‘My a omwovynn mars eus dhe Gristofer Robyn neptra kepar ha pel-ayr’. My a’n leveris dhymmo vy, yn-dann brederi orth pelyow-ayr hag omwovynn.”",
      "“Rag pyth a vynn’ta kavoes pel-ayr?” a leversys.",
      "Wynni-an-Pou a viras oll a-dro dhodho, ma na woslowa denvyth, gorra paw dh’y anow, ha leverel yn unn hwystra yn town: “Mel!”",
      "“Mes ny gevir mel gans pelyow-ayr!”",
      "“My a’n gwra,” yn-medh Pou.",
      "Wel, dre happ gylses jy an jydh kyns dhe gevywi dhe ji dha goweth Porghellik, ha dhe’n kevywi yth esa pelyow-ayr. Ty a’fia pel-ayr wyrdh bras, hag onan a’n gerens Konin a’n jevia onan vras glas a asas ev dhe’n kevywi, drefenn y vos yn hwir re yowynk rag mos dhe gevywi vyth: rakhenna ty re dhegsa genes tre ha’n onan wyrdh ha’n onan las.",
      "“Pyneyl a via da genes?” a wovynnsys orth Pou.",
      "Ev a worras y benn ynter y dhewbaw hag ombrederi fest dour.",
      "“Yndella yth yw,” yn-medh ev. ",
      "“Pan hwilir mel gans pel-ayr, an dra an moyha a vern yw gwaytya na yssi an gwenen dhe wodhvos ty dhe dhos. ",
      "Ytho, mars eus genes pel-ayr wyrdh, y hallons i prederi nag osta marnas rann a’n wydhenn ha rakhenna ny’th vedrons, ha mars eus genes pel-ayr las y hallons i prederi nag osta marnas rann a’n ebron, ha rakhenna ny’th vedrons, ha’n govynn yw: Pyneyl yw an moy gwirhaval?”",
      "“A ny’th ved’sens i dha honan yn-dann an bel-ayr?” a wovynnsys.",
      "“Martesen y fed’sens i ha martesen ny ved’sens,” yn-medh Wynni-an-Pou. ",
      "“Gans gwenen yma pup-prys dout.”",
      "Ev a ombrederis pols, ha leverel: “Assaya a wrav bos haval dhe gommolenn vyghan du. Henna a wra aga thoella.”",
      "“Ytho gwell via ty dhe gavoes an bel-ayr las,” a leversys, hag yndella ervirys veu.",
      "Wel, agas dew eth dhe-ves gans an bel-ayr las ha ty a dhug genes dha wonn, rag bos sur, dell y’n gwres pup-prys, ha Wynni-an-Pou eth dhe dyller fest leysyek aswonnys ganso, ha rolya ha rolya bys pan veu ev du dhe bub tu, hag ena, pan veu an bel-ayr hwythfiys mar vras avel bras, hag yth esewgh hwi, ha ty ha Pou, ow synsi an linenn, a-dhesempis yth igersys dha dhorn ha Pou Ors a neuvellas yn-bann yn teg y’n ebron ha gortos ena – dhe’n keth nivel ha gwartha an wydhenn, hag ogas hag ugens troes-hys a-dhiworti.",
      "“Brav!” a armsys.",
      "“A nyns yw henna splann?” a dhaskarmas Wynni-an-Pou dhiso jy. ",
      "“Dhe byth yth ov haval?”",
      "“Yth osta haval dhe ors a syns pel-ayr.”"
    ],
   
    

    "english": [
    "CHAPTER ONE... in which we are introduced to Winnie-the-Pooh and some Bees, and the stories begin.",
"Here is Edward Bear, coming downstairs now, bump, bump, bump, on the back of his head, behind Christopher Robin. ",
"It is, as far as he knows, the only way of coming downstairs, but sometimes he feels that there really is another way, if only he could stop bumping for a moment and think of it. ",
"And then he feels that perhaps there isn’t. ",
"Anyhow, here he is at the bottom, and ready to be introduced to you. Winnie-the-Pooh. ",
"When I first heard his name, I said, just as you are going to say, 'But I thought he was a boy?’ ",
"'So did I” said Christopher Robin. ",
"'Then you can’t call him Winnie?’ ",
"'I don’t.’ ",
"'But you said - ",
"'He’s Winnie-ther-Pooh. Don’t you know what  ”ther” means?’ ",
"'Ah, yes, now I do,’ I said quickly; and I hope you do too, because it is all the explanation you are going to get. ",
"Sometimes Winnie-the-Pooh likes a game of some sort when he comes downstairs, and sometimes he likes to sit quietly in front of the fire and listen to a story ",
"This evening — ",
"'What about a story?’ said Christopher Robin. ",
"' What about a story?’ I said. ",
"'Could you very sweetly tell Winnie-the-Pooh one?’ ",
"'I suppose I could,’ I said. 'What sort of stories does he like?’ ",
"'About himself. Because he’s that sort of Bear.’ ",
"'Oh, I see.’ ",
"'So could you very sweetly?’ ",
"'I’ll try,’ I said. ",
"So I tried. ",
"Once upon a time, a very long time ago now, about last Friday, Winnie-the-Pooh lived in a forest all by himself under the name of Sanders. ",
"('What does ” under the name” mean?’ ashed Christopher Rohin. ",
"”It means he had the name over the door in gold letters and lived under it. ’ ",
"' Winnie-the-Pooh wasn’t quite sure ' said Christopher Robin. ",
"Now I am, said a growly voice. ",
"' Then I will go on/ said I.) ",
"One day when he was out walking, he came to an open place in the middle of the forest, and in the middle of this place was a large oak-tree, and, from the top of the tree, there came a loud buzzing-noise. ",
"Winnie-the-Pooh sat down at the foot of the tree, put his head between his paws, and began to think. ",
"First of all he said to himself: That buzzing-noise means something. ",
"You don't get a buzzing-noise like that, just buzzing and buzzing, without its meaning something. ",
"If there's a buzzing-noise, somebody's making a buzzing-noise, and the only reason for making a buzzing-noise that I know of is because you're a bee. ",
"Then he thought another long time, and said: 'And the only reason for being a bee that I know of is making honey.' ",
"And then he got up, and said: 'And the only reason for making honey is so as I can eat it.' So he began to climb the tree. ",
"He climbed and he climbed and he climbed, and as he climbed he sang a little song to himself. ",
"It went like this: ",
"Isn’t it funny ",
"How a bear likes honey? ",
"Buzz! Buzz! Buzz! ",
"I wonder why he does? ",
"Then he climbed a little further... and a little further... and then just a little further. By that time he had thought of another song. ",
"It's a very funny thought that, if Bears were Bees, ",
"They'd build their nests at the bottom of trees. ",
"And that being so (if the Bees were Bears), ",
"We shouldn’t have to climb up all these stairs. ",
"He was getting rather tired by this time, so that is why he sang a Complaining Song. ",
"He was nearly there now, and if he just stood on that branch. . . ",
"Crack ! ",
"‘Oh, help!' said Pooh, as he dropped ten feet to the branch below him. ",
"If only I hadn’t — he said, as he bounced twenty feet on to the next branch. ",
"'You see, what I meant to do,’ he explained, as he turned head-over-heels, and crashed on to another branch thirty feet below, 'what I meant to do — ’ ",
"'Of course, it was rather - he admitted, as he slithered very quickly through the next six branches. ",
"'It all comes, I suppose,’ he decided, as he said goodbye to the last branch, spun round three times, and flew gracefully into a gorse-bush, 'it all comes of liking honey so much. Oh, help!’ ",
"He crawled out of the gorse-bush, brushed the prickles from his nose, and began to think again. ",
"And the first person he thought of was Christopher Robin. ",
"(' Was that me?’ said Christopher Robin in an awed voice , hardly daring to believe it. ",
"‘That was you. ’ ",
"Christopher Robin said nothing , but his eyes got larger and larger ; and his face got pinker and pinker. ) ",
"So Winnie-the-Pooh went round to his friend Christopher Robin, who lived behind a green door in another part of the Forest. ",
"'Good morning, Christopher Robin' he said. ",
"'Good morning, Winnie-the-Pooh' said you. ",
"'I wonder if you’ve got such a thing as a balloon about you?’ ",
"'A balloon?’ ",
"'Yes, I just said to myself coming along: “I wonder if Christopher Robin has such a thing as a balloon about him?” I just said it to myself, thinking of balloons, and wondering.’ ",
"'What do you want a balloon for?’ you said. ",
"Winnie-the-Pooh looked round to see that nobody was listening, put his paw to his mouth, and said in a deep whisper: ' Honey !’ ",
"'But you don’t get honey with balloons!’ ",
"'I do,’ said Pooh. ",
"Well, it just happened that you had been to a party the day before at the house of your friend Piglet, and you had balloons at the party. You had had a big green balloon; and one of Rabbit’s relations had had a big blue one, and had left it behind, being really too young to go to a party at all; and so you had brought the green one and the blue one home with you. ",
"'Which one would you like?’ you asked Pooh. ",
"He put his head between his paws and thought very carefully.",
"”It's like this,” he said. ",
"”When you go after honey with a balloon, the great thing is not to let the bees know you're coming. ",
"Now, if you have a green balloon, they might think you were only part of the tree, and not notice you, and if you have a blue balloon, they might think you were only part of the sky, and not notice you, and the question is: Which is most likely?”",
"”Wouldn't they notice you underneath the balloon?” you asked.",
"”They might or they might not,” said Winnie-the-Pooh. ",
"”You never can tell with bees.” ",
"He thought for a moment and said: ”I shall try to look like a small black cloud. That will deceive them.”",
"”Then you had better have the blue balloon,” you said; and so it was decided.",
"Well, you both went out with the blue balloon, and you took your gun with you, just in case, as you always did, and Winnie-the-Pooh went to a very muddy place that he knew of, and rolled and rolled until he was black all over; and then, when the balloon was blown up as big as big, and you and Pooh were both holding on to the string, you let go suddenly, and Pooh Bear floated gracefully up into the sky, and stayed there -- level with the top of the tree and about twenty feet away from it.",
"”Hooray!” you shouted.",
"”Isn't that fine?” shouted Winnie-the-Pooh down to you. ",
"”What do I look like?”",
"”You look like a Bear holding on to a balloon,” "
]
  }